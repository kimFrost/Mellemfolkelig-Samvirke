
<div class="l-grid-12 l-content-nav">
    <h1>Sundhed</h1>
    <ul>
        <li><a href="#barnebrude">Barnebrude</a></li>
        <li><a href="#ting_du_ikke_vil_vide">10 ting du ikke vil vide</a></li>
        <li><a href="#farligt_at_være_barn">Farligt at være barn</a></li>
        <li><a href="#barnets_dag">Barnets dag</a></li>
    </ul>
</div>
<div class="l-content-scroll">
    <div class="l-grid-12">
        <h2>Gravid som 14-årig</h2>
    </div>
    <div class="l-grid-12">
        <div class="l-grid-6 l-grid-spaceright">
            <p>Beatrice Pica står op med solen hver morgen, spænder datteren Jacky på ryggen med et tørklæde og går ned for at hente vand. Hun ligger på knæ over en flosset træstamme og samler vandet op fra et moset vandhul. Hun svinger den fyldte gule vanddunk op på hovedet og går på bare fødder hjem til hytten. Det tager cirka en halv time, og så er hun klar til næste pligt.</p>
            <p> - Jeg skal arbejde hårdt hver dag med både at hente vand, hente brænde til bålet, lave mad og grave i marken. Om aftenen er jeg udmattet og jeg har ikke flere kræfter, fortæller 16-årige Beatrice Pica, i den lille pause hun tillader sig selv for at tale med os om sit liv.</p>
            <p>Beatrice Pica blev gravid som 14-årig, og det er grunden til, at hun nu bor sammen med faderen til datteren Jimi Okello samt hans familie, der tæller både hans mor og en brors familie samt nogle nevøer og niecer.</p>
            <p class="editor-quot">HUN VAR EN FEJLTAGELSE</p>
            <p>- Hun var en fejltagelse. Det er vi begge to enige om. Vi har været hos lægen, som har givet mig noget, så jeg ikke kan blive gravid foreløbig. Vi vil helst ikke have børn de næste fem år, siger Beatrice Pica, der ikke er helt sikker på, hvad det er lægen har givet hende.</p>
        </div>
        <div class="l-grid-6">
            <p>Hun fortæller at fødslen var hård, og at hun var bange.  Hun fødte på gulvet hjemme i hytten med svigermor som hjælper. Med Jackys ankomst ændrede Beatrice Picas liv sig drastisk. Hun sprang det vigtige teenageliv over og gik direkte ind i voksentilværelsen med ansvar for husholdning og børnepasning hos sin nye svigerfamilie.</p>
            <p>På spørgsmålet om hvad der er godt ved hendes liv, svarer hun stille:</p>
            <p>- Der er ikke noget godt ved mit liv.</p>
            <p>På spørgsmålet om hvad der er dårligt ved hendes liv, bliver det tydeligt at Beatrice Pica er ikke typen, der brokker sig. Man kunne nemt forestille sig, at hun ville sige, at hun er ulykkelig, hun sulter og at hun savner sine veninder fra skolen. I stedet forholder hun sig til helt jordnære ting - måske fordi det er det hun kan overskue.</p>
            <p>- Vi har ikke nogen husholdningsting. Ingen gryder, ikke nogen tallerkner, så det er svært at lave mad.</p>
            <p class="editor-quot">DER ER IKKE NOGET GODT VED MIT LIV</p>
            <p>Beatrice Picas historie er langt fra sjælden i det nordlige Uganda. 80 procent af pigerne bliver gravide inden de er 18 og må forlade skolen i utide.</p> 
        </div>
    </div>
    <div class="l-grid-12">
        <div class="editor-line"></div>
    </div>
    <div class="l-grid-12">
        <h2>Behov for sundhedsklinikker</h2>
    </div>
    <div class="l-grid-12">
        <p>Mellemfolkeligt Samvirke arbejder for, sammen med lokalbefolkningen, at der skal etableres flere offentlige og velfungerende sundhedsklinikker, som sørger for regelmæssige sundhedstjek og sundhedsfaglig fødselshjælp. I dag er der kun 24 ud af 51 sogne i Amuru, der har et sundhedscenter. Idealet er at ingen har mere end 1½ times gang til sundhedspersonale, i dag har 61 % af Amurus befolkning over 1½ times gang til et sundhedstjek, ifølge FN.</p>
    </div>
    <div class="l-grid-12">
        <div class="editor-line"></div>
    </div>
    <div class="l-grid-12">
        <h2 id="barnebrude">Barnebrude</h2>
    </div>
    <div class="l-grid-12">
        <div class="l-grid-6 l-grid-spaceright">
            <p>Det ses, at piger helt ned til 12 år bliver gift i Ugandas nordlige distrikt Amuru. Den direkte årsag til de tidlige ægteskaber er, at pigen er blevet gravid - enten ved samtykke eller oftest pga voldtægt. Den indirekte årsag til tidlige ægteskaber og tidlige graviditeter er ekstrem fattigdom på grund af den blodige konflikt, der hærgede Norduganda i godt 20 år frem til 2006. Pigerne forstår ofte ikke den situation, de er endt i og er traumatiserede og isolerede.</p>
            <div class="editor-box">
                <h3>Datteren smides ud</h3>
                <ul>
                    <li>80 % af pigerne under 18 år er tvunget ind i tidlige ægteskaber, primært fordi pigerne bliver gravide, enten ved voldtægt eller ved samtykke.</li>
                    <li>I Norduganda smider forældrene typisk datteren ud hjemmefra, når hun bliver gravid.</li>
                    <li>Pigerne forstår ofte ikke den situation, de er endt i og er traumatiserede og isolerede.</li>
                </ul>
            </div>
        </div>
        <div class="l-grid-6">
             <div class="editor-box">
                <h3 id="ting_du_ikke_vil_vide">10 ting, du ikke vil vide om Amuru</h3>
                <ul>
                    <li>I Amuru er der én læge pr 50.650 indbyggere.</li>
                    <li>Hvert fjerde barn dør inden sin fem-års fødselsdag</li>
                    <li>Kun 24 af 51 distrikter har et sundhedscenter*</li>
                    <li>61 % af befolkningen har mere end 1½ times gang til det nærmeste sundhedscenter*</li>
                    <li>Hver kvinde føder i gennemsnit seks børn. Læg dertil at fødslerne ofte foregår hjemme i hytten uden sundhedsfaglig assistance, så mange fødsler bliver langt farligere for både mor og barn, end de burde være. Desuden skal kvinderne ofte forsørge et par ekstra børn, fx nabo-børn, nevøer eller niecer, som har mistet deres forældre.</li>
                    <li>For hver 100.000 fødsler, dør 650 kvinder i barselssengen. </li>
                    <li>En del medicin er ifølge loven gratis, men noget bliver ulovligt solgt videre af sundhedspersonalet og kommer ikke de fattigste til gode. Mellemfolkeligt Samvirke har i en årrække arbejdet for at den gratis medicin blev mærket, så alle vidste at den var gratis og ikke kunne sælges. Derfor er en del gratis medicin i Uganda mærket, men ikke alt. </li>
                    <li>70 % af befolkningen lever i dyb fattigdom. Intet eller kun ét måltid om dagen er ikke usædvanligt.</li>
                    <li>Alle familier i Amuru har mistet nogle af deres kære til den blodige konflikt mellem regeringshæren og oprørshæren LRA, som hærgede området i to årtier indtil 2006. Her blev et ukendt antal børn kidnappet og tvunget til at være børnesoldater. Nogle af disse børn er kommet hjem igen, andre er forsvundet. Kun de færreste har fået krisehjælp eller krigsskadeerstatning, mange lever et skyggeliv med traumer og krigsskader, som ofte hæmmer deres liv voldsomt.</li>
                    <li>Forholdene i Amuru viser tydeligt at Ugandas regering og magthavere systematisk forsømmer deres ansvar om at yde offentlig omsorg til befolkningen.</li>
                </ul>
                <p class="editor-source">Kilder ud over ActionAid’s data: FN.</p>
                <p>*Sundhedscentre inddeles i flere kategorier, hvor 1,2 og 3 er de mest udbredte og tallet indikerer graden af service. 1 er det laveste.</p>
            </div>
        </div>
    </div>
    <div class="l-grid-12">
        <div class="editor-line"></div>
    </div>
    <div class="l-grid-12">
        <h2>TAK FORDI DU ER LANDSBYSPONSOR.</h2>
    </div>
    <div class="l-grid-12">
        <p>Som Landsbysponsor husker du, de mennesker der lever i fattigdom, som offentlige myndigheder glemmer. Mellemfolkeligt Samvirke og ActionAid’s arbejde består i at støtte fattige mennesker i at organisere sig og engagere si i det lokale demokrati, samt stille deres politikere og myndigheder til ansvar og sikre sig at de får den nødvendige offentlige service, blandt andet inden for sundhed, uddannelse samt kvinders og unges rettigheder. </p>
    </div>
    <div class="l-grid-12">
        <div class="editor-line"></div>
    </div>
    <div class="l-grid-12">
        <h2 id="farligt_at_være_barn">Farligt at være barn</h2>
    </div>
    <div class="l-grid-12">
        <div class="l-grid-6 l-grid-spaceright">
            <p>Af den kvarte million, der bor i Amuru-distriktet i Uganda er cirka halvdelen under 15 år. De får ikke mad nok – i tørkeperioden fra april til juni er det helt slemt. Her er der meget lidt mad, og man kan ikke spise hver dag.  Underernæringen betyder at især børnene har ringe modstandskraft over for de mange sygdomme, der florerer. Deres liv er farligt og hvert fjerde barn dør inden sin fem-års fødselsdag. </p>
            <p>Et lille lys i mørket er dog vaccinationsprogrammet mod de seks ”dræber-sygdomme”. De bedst fungerende sundhedsklinikker sørger for at børnene bliver vaccineret med 6-killers vaccinen. </p>
        </div>
        <div class="l-grid-6">
            <div class="editor-box">
                <h3>6-killers vaccine</h3>
                <ul>
                    <li>Polio</li>
                    <li>Tuberkulose</li>
                    <li>Meningitis</li>
                    <li>Mæslinger</li>
                    <li>Tyfus</li>
                    <li>Gul feber</li>
                </ul>
            </div>
        </div>
    </div>
    <div class="l-grid-12">
        <div class="editor-line"></div>
    </div>
    <div class="l-grid-12">
        <h2 id="barnets_dag">Barnets dag</h2>
    </div>
    <div class="l-grid-12">
        <div class="l-grid-6 l-grid-spaceright">
            <p>De fleste sundhedscentre har ”barnets dag” en gang om ugen, her kommer mødre med deres børn, som bliver tjekket. De 5 mest almindelige grunde til at opsøge sundhedsfaglig hjælp er malaria, diarré, graviditetskomplikationer, hoste, generel feber. Nogle steder fungerer det sådan, at myndighederne fortæller om ”barnets dag” via reklamer i avisen og radiospots. </p>
        </div>
        <div class="l-grid-6">
            <h3>BLIV LANDSBYSPONSOR</h3>
            <p>Mellemfolkeligt Samvirke og ActionAid Uganda arbejder sammen med lokalbefolkningen for at få flere og bedre offentlige sundhedsklinikker, så alle børn kan blive vaccineret og alle kan få regelmæssigt sundhedstjek og sundhedsfagligt tilsyn, når de er syge.</p>
        </div>
    </div>
</div>